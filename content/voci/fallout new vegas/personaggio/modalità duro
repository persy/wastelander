---
# Title, summary, and page position.
linktitle: Modalità duro
summary: ''
weight: 30
icon: paw-claws
icon_pack: fas

# Page metadata.
title: Modalità duro
date: 2022-11-15
type: book # Do not modify.
commentable: true
hidden: true
---


La modalità Duro è un'impostazione opzionale che rende il gioco più realistico, aggiungendo nuove variabili come l'idratazione e la non più istantanea
guarigione degli stimpak. Questa sfida opzionale può essere disattivata in qualsiasi momento del gioco ma, per ottenere il trofeo ad esso annesso, va
mantenuta dall'inizio fino alla fine della trama principale. Va comunque sottolineato il fatto che questa modalità non è collegata con la difficoltà stessa
del gioco.

In modalità Duro il personaggio deve ricordarsi reidratarsi, mangiare e dormire per mantenere alta la propria salute e le proprie statistiche altrimenti
morirà; inoltre i cibi, bevande e medicinali non ripristeranno istantaneamente la salute, ma molto lentamente. Questa modalità non ha impatto sul
sistema di combattimento, non intaccando alcun parametro riguardante i danni subiti o effettuati.

| Modalità normale                                                                                                           | Modalità Duro                                                                                                                                     |
| -------------------------------------------------------------------------------------------------------------------------- | ------------------------------------------------------------------------------------------------------------------------------------------------- |
| Gli stimpak curano istantaneamente                                                                                         | Gli stimpak curano lentamente                                                                                                                     |
| I radaway curano le radiazioni istantaneamente                                                                             | I radaway curano lentamente le radiazioni                                                                                                         |
| Le borse mediche curano tutte le menomazioni                                                                               | Le borse mediche curano parzialmente le menomazioni                                                                                               |
| Gli arti menomati possono essere curati con stimpak o dormendo in qualsiasi letto o sacco a pelo                           | Le menomazioni possono essere curate solo da un dottore, alcuni letti, la polvere curativa, il rituale del legame dell'arma, l'Auto-Doc o l'hydra |
| Le munizioni non pesano                                                                                                    | Le munizioni hanno un peso                                                                                                                        |
| I compagni non possono morire, ma quando la loro salute è critica svengono e rinvengono solo quando il pericolo è scampato | I compagni possono morire. Tuttavia la loro salute si ripristina automaticamente dopo la battaglia                                                |
| Non c'è disidratazione, fame o privazione del sonno                                                                        | Il Corriere deve bere, mangiare e avere un giusto ciclo sonno-veglia altrimenti inizierà ad avere dei malus alle statistiche o morire             |

## Note
- Mangiare carne cruda porta degli effetti negativi, solo cuocendola su un falò questi effetti verranno rimossi
- Bere da una fonte o da una fontana toglierà tutti i danni da disidratazione
- Dormire su un letto di proprietà ripristinerà gli arti menomati
- Le borse mediche funzionano come gli stimpak: o ripristinano un intero arto oppure tutti ma in maniera minima
- Con un valore alto di Sopravvivenza mangiare cibi ripristinerà più salute che consumando stimpak