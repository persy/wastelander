---
# Title, summary, and page position.
linktitle: Seguaci
summary: ''
weight: 30
icon: paw-claws
icon_pack: fas

# Page metadata.
title: Seguaci
date: 2022-11-15
type: book # Do not modify.
commentable: true
hidden: true
---

<div class="fnv">

I **Seguaci**, o companion, sono dei personaggi del gioco che possono essere assoldati per accompagnare il Corriere nella sua avventura. In *Fallout: New Vegas* è possibile avere fino a due seguaci, uno di supporto, come ED-E e Rex, l'altro umanoide, come Boone, Lily o Arcade Gannon.


## Livello e Coraggio

A differenza degli altri personaggi nel gioco, i seguaci seguono una crescita a se stante, seguendo il livello del giocatore. In base al Carisma del giocatore, aumenterà il coraggio dei seguaci, direttamente collegato alla sua soglia danni e l'efficacia dei loro attacchi. Ogni punto Carisma equivale ad un incremento del 5% sulla soglia danni e su danni inflitti dai seguaci. Tuttavia sembra che nelle versioni più recenti del gioco il Coraggio sia stato completamente disattivato e sostituito con l'abilità extra Suite del compagno, esclusiva per i seguaci.
**Suite del compagno** applica i seguenti effetti ai seguaci:
- Moltiplica per 0.75 il danno inflitto dal seguace
- Moltiplica per 0.75 la soglia danni di obiettivi multipli
- Riduce il peso trasportabile di 75 libbre
- Aumenta del 33% la resistenza danni del seguace
- Aumenta di 100 punti la furtività del seguace

## Abilità e comandi

Ogni seguace fornisce al Corriere un'abilità extra (consulta la voce Abilità seguaci), fintanto che è nella squadra (es. Veronica fornisce Assistente Scriba, Lily l'abilità Stealth Girl).
Sebbene non possano essere controllati manualmente, è possibile impartire loro ordine tramite la ruota dei comandi (consulta la voce Ruota dei comandi), che appare ogni volta che parliamo con loro. E' così possibile definire la loro strategia in combattimento, che tipo di armi utilizzare (a distanza o da mischia) oppure aprire il loro inventario.

## Seguaci permanenti

Umanoidi:
- **Arcade Gannon**: membro dei Seguaci dell'Apocalisse, si può trovare all'Old Mormon Fort a Freeside
- **Boone**: ex membro del 1° Ricognitori dell'RNC ora è una delle guardie a Novac
- **Lily**: amichevole nightkin, può essere reclutata a Jacobstown
- **Raul**: un ghoul meccanico, tenuto in ostaggio da Tabitha a Black Mountain
- **Cass**: ex carovaniera, cerca di annegare i suoi ricordi nel whiskey. Si trova all'Avamposto del Mojave
- **Veronica**: disillusa Scriba della Confraternita d'Acciaio, staziona alla Base commerciale 188
Non-umanoidi:
- **ED-E**: un prototipo di eyeboy da combattimento, si trova in pessimo stato a Primm
- **Rex**: cybercane del Re di Freeside, soffre di una malattia neurodegenerativa


### Reclutamento

Ci sono diversi modi per reclutare un seguace e tutti dipendono dal singolo personaggio: ED-E può essere reclutato solo dopo che è stato riparato, Boone solo dopo aver completato una missione per lui ecc... Inoltre alcuni seguaci diventano permanenti, a patto che il Corriere soddisfi certi requisiti (es. karma positivo o una buona reputazione con una fazione), altri invece temporanei, validi cioè solo durante specifiche missioni. 
- **Arcade Gannon**: per poterlo reclutare devi avere una buona reputazione con i Seguaci dell'Apocalisse o superare una sfida Eloquenza 75
- Boone: per poterlo reclutare devi completare la missione *Uno per la mia piccola* e non possedere una reputazione negativa con l'RNC
- **Lily**: puoi reclutarla in qualsiasi movimento
- **Raul**: per poterlo reclutare devi liberarlo dalla prigione a Black Mountain e completare la missione *Pazzo, pazzo, pazzo*
- **Cass**: per poterla reclutare devi parlarle e ottenere la missione *Heartache by the Number*. Poi raggiungere la Crimson Caravan Company e proseguire con la missione Puoi dipendere da me
- Veronica: puoi reclutarla in qualsiasi momento, purché tu non abbia una pessima reputazione con la Confraternita d'Acciaio o non sia stata distrutta
- **ED-E**: per essere reclutato devi ripararlo, superando una sfida Riparazione 65, una sfida Scienza 55 e Riparazione 35 oppure usando 3 rottami di ferro, 2 moduli sensore e un rottame elettronico
- **Rex**: può essere reclutato solo dopo aver parlato al Re alla King's School of Impersonation, dopo aver completato *Malinconia dei militari*

### Missioni per i seguaci

Tutti i seguaci permanenti sono collegati a specifiche missioni, che portano a un loro potenziamento:
- **Arcade Gannon**: una volta guadagnata la sua fiducia, ti verrà assegnata la missione *Valzer delle candele*. Al termine di essa, Arcade Gannon non sarà più disponibile come seguace. Tornerà a supportare il Corriere durante la battaglia finale su Hoover Dam, nella quale indosserà un'armatura atomica dei Superstiti. N.B. I modi per ottenere la fiducia di Arcade Gannon sono inclusi nella pagina che riguarda la missione
- **Boone**: dopo averlo aiutato in *Uno per la mia piccola*, guadagna la sua fiducia e ottieni la sua missione personale *Mi sono dimenticato di ricordarmi di dimenticare*. Terminata questa, Boone indosserà un'armatura di sopravvivenza 1° Ricognitori o un'armatura d'assalto 1° Ricognitori a seconda delle tue scelte. N.B. I modi per ottenere la fiducia di Boone sono inclusi nella pagina che riguarda la missione
- **Lily**: dopo aver passato un po' di tempo con Lily, verrai a conoscenza dell'esistenza di una registrazione audio, contenente le voci di alcuni bambini che ringraziano la loro nonna. Dopo aver ascoltato la registrazione, è possibile cambiare il dosaggio delle medicine assunte da Lily
- **Raul**: mentre Raul è un seguace del Corriere, ti verrà fornita la missione nascosta *Old School Ghoul* (consulta la voce Missioni nascoste). Dovrai parlare con Loyal alla Base Aeronautica di Nellis, con il Caporale Sterling a Camp McCarran e con il Mercenario Andy a Novac per sbloccare un ulteriore dialogo. A seconda delle tue scelte, Raul otterrà degli indumenti unici e una specifica abilità extra; va notato che uccidere anche un solo dei tre personaggi, farà fallire la missione e renderà gli oggetti inottenibili
- **Cass**: raggiungila all'Avamposto del Mojave e ascoltala mentre racconta cosa le è successo alla sua carovana. Dopo aver lavorato alla Crimson Caravan, otterrai la missione *Heartache by the Number* e potrai decidere le sorti della carovana di Cass 
- Veronica: portala in giro per il Mojave e, una volta ottenuta la sua fiducia, ti verrà assegnata la missione *Potrei risvegliare il tuo interesse*. Aiutala a convincere l'Anziano McNamara ad aprire il bunker al mondo esterno e, alla fine, a decidere se rimanere nella Confraternita o lasciarla
- **ED-E**: porta ED-E in giro per il Mojave per sbloccare le registrazioni al suo interno in ED-E amore mio. Decidi poi se consegnarlo alla Confraternita d'Acciaio a Hidden Valley o ai Seguaci dell'Apocalisse all'Old Mormon Fort per ottenere due diversi potenziamenti
- **Rex**: parla al Re alla King's School of Impersonation e ottieni la missione *Solo un cane da caccia*, nella quale dovrai trovare a Rex un nuovo cervello

## Seguaci temporanei

Questi seguaci seguiranno il Corriere solo durante specifiche missioni:

- **Agente Beagle**, durante la missione *Sono andati di là*
- **Joana**, durante la missione *Ciao ciao amore*
- **Logan**, durante la missione *Ruota della fortuna*
- **Neil**, durante la missione *Pazzo, pazzo, pazzo*
- **Orris**, durante la missione *Malinconia dei militari*
- **Sunny Smiles**, durante le missioni *Si rimonta in sella* e *Attorno ad un fuoco da accampamento lungo il sentiero*
- **Ted Gunderson**, durante la missione *Oltre il manzo*

## Seguaci nei DLC

### Dead Money

- **Dean Domino**: cantante lounge ghoulificato, si trova nel Distretto Residenziale del Sierra Madre
- **Christine**: ex Scriba della Confraternita d'Acciaio, può essere reclutata nel Distretto Medico del Sierra Madre
- **Dog/God**: un nightkin con evidenti disturbi della personalità; si trova nella Stazione di polizia del Sierra Madre

### Honest Hearts

- **Fiutagesso**: uno scout principiante dei Cavalli Morti; accompagna il Corriere prima di tornare al suo accampamento
- **Nuvola Nascente**: l'ostetrica dei Tormenti, accompagna il Corriere dopo una raccomandazione di Daniel
- **Joshua Graham**: ex-Legato, capo dei Cavalli Morti, accompagnerà il Corriere nella missione finale del DLC

### Old World Blues

- **Roxie**: un cybercane che può essere creato al Centro di ricerca X-8, con la macchina di ibridazione biomeccanica; non ha un inventario e può morire in combattimento ma può essere ricreato

### Lonesome Road

- **ED-E**: clone potenziato di ED-E, è essenziale per completare la missione principale e non può accompagnare il Corriere al di fuori del DLC. Tuttavia, i potenziamenti effettuati a questo ED-E verranno abilitati anche nel modello presente nel Mojave

## Note

- Dopo aver completato *Valzer delle candele*, Gannon non potrà più essere reclutato, salvo nel finale del gioco
- Ogni seguace attivo diventa "essenziale" nel gioco e non può essere ucciso (solo in modalità Duro)
- A differenza di Fallout 3, i seguaci non appena congedati si teletrasporteranno alla loro dimora
- Ogni seguace permanente ha una sua missione (secondaria o nascosta)
- Tutte le armi predefinite di ogni seguace hanno munizioni e durata infinite
- Tutti i seguaci, tranne Lily, ED-E e Rex possono indossare armature (anche quelle atomiche, senza addestramento), purchè non facciano parte di qualche fazione (es. RNC o la Legione di Caesar)
- Boone può indossare armature dell'RNC, mentre Veronica quelle della Confraternita d'Acciaio


</div>

